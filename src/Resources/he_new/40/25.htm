<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> הַבְּשׂוֹרָה הַקְּדוֹשָׁה עַל־פִּי מַתָּי 25:הקודש במקרא  - הברית החדשה </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הַבְּשׂוֹרָה הַקְּדוֹשָׁה עַל־פִּי מַתָּי  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 25 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>אז תדמה מלכות השמים לעשר עלמות אשר לקחו את נרותיהן ותצאנה לקראת החתן׃ 
<br /><span class="verse" id="2">2 </span>חמש מהן היו חכמות וחמש כסילות׃ 
<br /><span class="verse" id="3">3 </span>הכסילות לקחו את הנרות ולא לקחו עמהן שמן׃ 
<br /><span class="verse" id="4">4 </span>והחכמות לקחו שמן בכליהן ואת נרותיהן׃ 
<br /><span class="verse" id="5">5 </span>וכאשר בשש החתן לבוא ותנמנה כלן ותרדמנה׃ 
<br /><span class="verse" id="6">6 </span>ויהי בחצות הלילה ותהי צוחה הנה החתן צאינה לקראתו׃ 
<br /><span class="verse" id="7">7 </span>אז התעוררו כל העלמות ההן ותיטבנה את נרותיהן׃ 
<br /><span class="verse" id="8">8 </span>ותאמרנה הכסילות אל החכמות תנה לנו משמנכן כי יכבו נרותינו׃ 
<br /><span class="verse" id="9">9 </span>ותענינה החכמות לאמר לא כן פן יחסר לנו ולכן כי אם לכנה אל המוכרים וקנינה לכן׃ 
<br /><span class="verse" id="10">10 </span>ויהי בעת לכתן לקנות ויבוא החתן והנכנות ללכת באו אתו אל החתנה ותסגר הדלת׃ 
<br /><span class="verse" id="11">11 </span>ואחרי כן באו גם שאר העלמות ותאמרנה אדנינו אדנינו פתח לנו׃ 
<br /><span class="verse" id="12">12 </span>ויען ויאמר אמן אמר אני לכן לא ידעתי אתכן׃ 
<br /><span class="verse" id="13">13 </span>לכן שקדו כי אינכם יודעים את היום ואת השעה אשר יבא בה בן האדם׃ 
<br /><span class="verse" id="14">14 </span>כי כמו איש נסע למרחוק אשר קרא אל עבדיו וימסר להם את רכושו׃ 
<br /><span class="verse" id="15">15 </span>ויתן לזה חמש ככרים ולזה שתים ולזה אחת לכל איש ואיש כפי ערכו וימהר ויסע משם׃ 
<br /><span class="verse" id="16">16 </span>וילך האיש הלקח חמש ככרים ויסחר בהן ויעש לו חמש ככרים אחרות׃ 
<br /><span class="verse" id="17">17 </span>וכן הלקח שתים גם הוא הרויח שתים אחרות׃ 
<br /><span class="verse" id="18">18 </span>אך לקח האחת הלך ויחפר באדמה ויטמן את כסף אדניו׃ 
<br /><span class="verse" id="19">19 </span>ואחרי ימים רבים בא אדוני העבדים ההם ויעש חשבון עמהם׃ 
<br /><span class="verse" id="20">20 </span>ויגש הלקח חמש הככרים ויבא חמש ככרים אחרות לאמר אדני חמש ככרים מסרת לי הנה חמש ככרים אחרות הרוחתי בהן׃ 
<br /><span class="verse" id="21">21 </span>ויאמר אליו אדניו כן העבד הטוב והנאמן כי במעט נאמן היית ועל הרבה אפקידך בוא אל שמחת אדניך׃ 
<br /><span class="verse" id="22">22 </span>ויגש גם לקח הככרים ויאמר אדני ככרים מסרת לי הנה ככרים הרוחתי בהן׃ 
<br /><span class="verse" id="23">23 </span>ויאמר אליו אדניו היטבת העבד הטוב והנאמן במזער נאמן היית ועל הרבה אפקידך בוא אל שמחת אדניך׃ 
<br /><span class="verse" id="24">24 </span>ויגש גם הלקח את הככר האחת ויאמר אדני ידעתיך כי איש קשה אתה קצר באשר לא זרעת וכנס מאשר לא פזרת׃ 
<br /><span class="verse" id="25">25 </span>ואירא ואלך ואטמן את ככרך באדמה ועתה הא לך את אשר לך׃ 
<br /><span class="verse" id="26">26 </span>ויען אדניו ויאמר אליו העבד הרע והעצל אתה ידעת כי קצר אנכי באשר לא זרעתי וכנס מאשר לא פזרתי׃ 
<br /><span class="verse" id="27">27 </span>לכן היה עליך לתת את כספי לשלחנים ואני בבואי הייתי לקח את אשר לי בתרבית׃ 
<br /><span class="verse" id="28">28 </span>על כן שאו ממנו את הככר ותנו אל האיש אשר לו עשר הככרים׃ 
<br /><span class="verse" id="29">29 </span>כי כל איש אשר יש לו ינתן לו ויעדיף והאיש אשר אין לו גם את אשר לו יקח ממנו׃ 
<br /><span class="verse" id="30">30 </span>ואת עבד הבליעל השליכו אל החשך החיצון שם תהיה היללה וחרק השנים׃ 
<br /><span class="verse" id="31">31 </span>והיה כי יבוא בן האדם בכבודו וכל המלאכים הקדשים עמו וישב על כסא כבודו׃ 
<br /><span class="verse" id="32">32 </span>ונאספו לפניו כל הגוים והפריד בינותם כאשר יפריד הרעה את הכבשים מן העתודים׃ 
<br /><span class="verse" id="33">33 </span>והציב את הכבשים לימינו ואת העתודים לשמאלו׃ 
<br /><span class="verse" id="34">34 </span>אז יאמר המלך אל הנצבים לימינו באו ברוכי אבי ורשו את המלכות המוכנה לכם למן הוסד העולם׃ 
<br /><span class="verse" id="35">35 </span>כי רעב הייתי ותאכילני צמא הייתי ותשקוני גר הייתי ותאספוני׃ 
<br /><span class="verse" id="36">36 </span>ערום ותכסוני חולה ותבקרוני במשמר הייתי ותבאו אלי׃ 
<br /><span class="verse" id="37">37 </span>וענו הצדיקים ואמרו אדנינו מתי ראינוך רעב ונכלכלך או צמא ונשקה אותך׃ 
<br /><span class="verse" id="38">38 </span>ומתי ראינוך גר ונאספך או ערם ונכסך׃ 
<br /><span class="verse" id="39">39 </span>ומתי ראינוך חולה או במשמר ונבא אליך׃ 
<br /><span class="verse" id="40">40 </span>והמלך יענה ויאמר אליהם אמן אמר אני לכם מה שעשיתם לאחד מאחי הצעירים האלה לי עשיתם׃ 
<br /><span class="verse" id="41">41 </span>ואז יאמר גם אל הנצבים לשמאלו לכו מעלי אתם הארורים אל אש עולם המוכנה לשטן ולמלאכיו׃ 
<br /><span class="verse" id="42">42 </span>כי רעב הייתי ולא האכלתם אותי צמא הייתי ולא השקיתם אותי׃ 
<br /><span class="verse" id="43">43 </span>גר הייתי ולא אספתם אותי ערום ולא כסיתם אותי חולה ובמשמר ולא בקרתם אותי׃ 
<br /><span class="verse" id="44">44 </span>וענו גם הם ואמרו אדנינו מתי ראינוך רעב או צמא או גר או ערום או חולה או במשמר ולא שרתנוך׃ 
<br /><span class="verse" id="45">45 </span>אז יענה אתם לאמר אמן אמר אני לכם מה שלא עשיתם לאחד מן הצעירים האלה גם לי לא עשיתם׃ 
<br /><span class="verse" id="46">46 </span>וילכו אלה למעצבת עולם והצדיקים לחיי עולם׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html> 
