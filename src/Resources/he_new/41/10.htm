<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> הַבְּשׂוֹרָה הַקְּדוֹשָׁה עַל־פִּי מַרְקוֹס 10:הקודש במקרא  - הברית החדשה </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הַבְּשׂוֹרָה הַקְּדוֹשָׁה עַל־פִּי מַרְקוֹס  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 10 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>ויקם משם וילך אל גבול יהודה מעבר הירדן ויקהלו עוד אליו המון עם וילמדם כפעם בפעם׃ 
<br /><span class="verse" id="2">2 </span>ויגשו אליו הפרושים וישאלהו אם יוכל איש לשלח את אשתו והם מנסים אתו׃ 
<br /><span class="verse" id="3">3 </span>ויען ויאמר אליהם מה צוה אתכם משה׃ 
<br /><span class="verse" id="4">4 </span>ויאמרו משה התיר לכתב ספר כריתת ולשלח׃ 
<br /><span class="verse" id="5">5 </span>ויען ישוע ויאמר אליהם בעבור קשי לבבכם כתב לכם את המצוה הזאת׃ 
<br /><span class="verse" id="6">6 </span>אבל מראשית הבריאה זכר ונקבה עשה אתם אלהים׃ 
<br /><span class="verse" id="7">7 </span>על כן יעזב איש את אביו ואת אמו ודבק באשתו׃ 
<br /><span class="verse" id="8">8 </span>והיו שניהם לבשר אחד ואם כן אפוא אינם עוד שנים כי אם בשר אחד׃ 
<br /><span class="verse" id="9">9 </span>לכן את אשר חבר אלהים לא יפרידנו אדם׃ 
<br /><span class="verse" id="10">10 </span>ויהי בבית וישובו תלמידיו לשאל אתו על זאת׃ 
<br /><span class="verse" id="11">11 </span>ויאמר אליהם המשלח את אשתו ולקח אחרת נאף הוא עליה׃ 
<br /><span class="verse" id="12">12 </span>ואשה כי תעזב אישה ולקחה איש אחר נאפת היא׃ 
<br /><span class="verse" id="13">13 </span>ויביאו אליו ילדים למען יגע בהם ויגערו התלמידים במביאיהם׃ 
<br /><span class="verse" id="14">14 </span>וירא ישוע ויכעס ויאמר אליהם הניחו לילדים לבוא אלי ואל תמנעום כי לאלה מלכות האלהים׃ 
<br /><span class="verse" id="15">15 </span>אמן אמר אני לכם כל אשר לא יקבל את מלכות האלהים כילד הוא לא יבא בה׃ 
<br /><span class="verse" id="16">16 </span>ויחבקם ויברכם בשומו את ידיו עליהם׃ 
<br /><span class="verse" id="17">17 </span>ויהי בצאתו לדרך והנה איש רץ אליו ויכרע לפניו וישאל אותו רבי הטוב מה אעשה ואירש חיי עולם׃ 
<br /><span class="verse" id="18">18 </span>ויאמר לו ישוע מדוע קראת לי טוב אין טוב בלתי אחד האלהים׃ 
<br /><span class="verse" id="19">19 </span>הן ידעת את המצות לא תנאף לא תרצח לא תגנב לא תענה עד שקר לא תעשק כבד את אביך ואת אמך׃ 
<br /><span class="verse" id="20">20 </span>ויען ויאמר אליו רבי את כל אלה שמרתי נעורי׃ 
<br /><span class="verse" id="21">21 </span>ויבט בו ישוע ויאהבהו ויאמר אליו אחת חסרת לך מכר את כל אשר לך ותן לעניים ויהי לך אוצר בשמים ובוא שא את הצלב ולך אחרי׃ 
<br /><span class="verse" id="22">22 </span>ויצר לו על הדבר הזה ויעצב וילך לו כי הון רב היה לו׃ 
<br /><span class="verse" id="23">23 </span>ויבט ישוע סביב ויאמר אל תלמידיו כמה יקשה לבעלי נכסים לבוא אל מלכות האלהים׃ 
<br /><span class="verse" id="24">24 </span>ויבהלו התלמידים על דבריו ויסף ישוע ויען ויאמר להם בני מה קשה לבטחים על חילם לבוא אל מלכות האלהים׃ 
<br /><span class="verse" id="25">25 </span>נקל לגמל לעבר בתוך נקב המחט מבוא עשיר אל מלכות האלהים׃ 
<br /><span class="verse" id="26">26 </span>ויוסיפו עוד להשתומם ויאמרו איש אלם אחיו מי אפוא יוכל להושע׃ 
<br /><span class="verse" id="27">27 </span>ויבט בם ישוע ויאמר מבני אדם תפלא זאת אך לא מאלהים כי מאלהים לא יפלא כל דבר׃ 
<br /><span class="verse" id="28">28 </span>ויען פטרוס ויאמר אליו הן אנחנו עזבנו את הכל ונלך אחריך׃ 
<br /><span class="verse" id="29">29 </span>ויאמר ישוע אמן אמר אני לכם כי אין איש אשר עזב את ביתו או את אחיו או את אחיותיו או את אביו או את אמו או את אשתו או את בניו או את שדותיו למעני ולמען הבשורה׃ 
<br /><span class="verse" id="30">30 </span>אשר לא יקח עתה בזמן הזה בכל הרדיפות מאה פעמים כהמה בתים ואחים ואחיות ואמות ובנים ושדות ובעולם הבא חיי עולמים׃ 
<br /><span class="verse" id="31">31 </span>ואולם רבים מן הראשונים יהיו אחרונים והאחרונים ראשונים׃ 
<br /><span class="verse" id="32">32 </span>ויהי בדרך בעלותם ירושלים וישוע הולך לפניהם והמה נבהלים ויראים בלכתם אחריו ויוסף לקחת אליו את שנים העשר ויחל להגיד להם את אשר יקרהו לאמר׃ 
<br /><span class="verse" id="33">33 </span>הנה אנחנו עלים ירושלימה ובן האדם ימסר לראשי הכהנים ולסופרים וירשיעהו למות וימסרו אתו לגוים׃ 
<br /><span class="verse" id="34">34 </span>ויהתלו בו ויכהו בשוטים וירקו בפניו וימיתהו וביום השלישי קום יקום׃ 
<br /><span class="verse" id="35">35 </span>ויקרבו אליו יעקב ויוחנן בני זבדי ויאמרו רבי אותה נפשנו כי תעשה לנו את אשר נשאל ממך׃ 
<br /><span class="verse" id="36">36 </span>ויאמר אליהם מה אויתם כי אעשה לכם׃ 
<br /><span class="verse" id="37">37 </span>ויאמרו אליו תנה לנו לשבת אחד לימינך ואחד לשמאלך בכבודך׃ 
<br /><span class="verse" id="38">38 </span>ויאמר אליהם ישוע לא ידעתם את אשר שאלתם היכל תוכלו לשתות את הכוס אשר אני שתה ולהטבל בטבילה אשר אני נטבל בה׃ 
<br /><span class="verse" id="39">39 </span>ויאמרו אליו נוכל ויאמר אליהם ישוע את הכוס אשר אני שתה תשתו ובטבילה אשר אני נטבל בה תטבלו׃ 
<br /><span class="verse" id="40">40 </span>אך שבת לימיני ולשמאלי אין בידי לתתה בלתי לאשר הוכן להם׃ 
<br /><span class="verse" id="41">41 </span>ויהי כשמע זאת העשרה ויחלו לכעוס על יעקב ויוחנן׃ 
<br /><span class="verse" id="42">42 </span>ויקרא להם ישוע ויאמר אליהם אתם ידעתם כי הנחשבים לשרי הגוים הם רדים בהם וגדוליהם שולטים עליהם׃ 
<br /><span class="verse" id="43">43 </span>ואתם לא כן ביניכם כי אם החפץ להיות גדול ביניכם יהיה לכם למשרת׃ 
<br /><span class="verse" id="44">44 </span>והחפץ להיות בכם ראשון יהיה עבד לכל׃ 
<br /><span class="verse" id="45">45 </span>כי בן האדם אף הוא לא בא למען ישרתוהו כי אם לשרת ולתת את נפשו כפר תחת רבים׃ 
<br /><span class="verse" id="46">46 </span>ויבאו יריחו ויהי כצאתו מיריחו הוא ותלמידיו והמון עם רב והנה ברטימי בן טימי איש עור ישב על יד הדרך לשאל נדבות׃ 
<br /><span class="verse" id="47">47 </span>וישמע כי הוא ישוע הנצרי ויחל לצעק ויאמר אנא בן דוד ישוע חנני׃ 
<br /><span class="verse" id="48">48 </span>ויגערו בו רבים להשתיקו והוא הרבה לצעק בן דוד חנני׃ 
<br /><span class="verse" id="49">49 </span>ויעמד ישוע ויאמר קראו לו ויקראו לעור ויאמרו אליו חזק קום קרא לך׃ 
<br /><span class="verse" id="50">50 </span>וישלך את שמלתו מעליו ויקם ויבא אל ישוע׃ 
<br /><span class="verse" id="51">51 </span>ויען ישוע ויאמר אליו מה חפצת ואעשה לך ויאמר אליו העור רבוני כי אראה׃ 
<br /><span class="verse" id="52">52 </span>ויאמר ישוע אליו לך לך אמונתך הושיעה לך ופתאם ראה וילך אחרי ישוע בדרך׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
