<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> הַבְּשׂוֹרָה הַקְּדוֹשָׁה עַל־פִּי מַרְקוֹס 5:הקודש במקרא  - הברית החדשה </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הַבְּשׂוֹרָה הַקְּדוֹשָׁה עַל־פִּי מַרְקוֹס  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 5 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>ויבאו אל עבר הים אל ארץ הגדרים׃ 
<br /><span class="verse" id="2">2 </span>והוא יצא מן האניה והנה איש בא לקראתו מבין הקברים אשר רוח טמאה בו׃ 
<br /><span class="verse" id="3">3 </span>ומושבו בקברים וגם בעבתים לא יכל איש לאסרו׃ 
<br /><span class="verse" id="4">4 </span>כי פעמים הרבה אסרוהו בכבלים ובעבתים וינתק את העבתים וישבר את הכבלים ואין איש יכל לכבשו׃ 
<br /><span class="verse" id="5">5 </span>ותמיד לילה ויומם היה בהרים ובקברים צעק ופצע את עצמו באבנים׃ 
<br /><span class="verse" id="6">6 </span>ויהי כראותו את ישוע מרחוק וירץ וישתחו לו׃ 
<br /><span class="verse" id="7">7 </span>ויצעק בקול גדול ויאמר מה לי ולך ישוע בן אל עליון באלהים אני משביעך אשר לא תענני׃ 
<br /><span class="verse" id="8">8 </span>כי הוא אמר אליו צא רוח טמא מן האדם הזה׃ 
<br /><span class="verse" id="9">9 </span>וישאל אתו מה שמך ויען ויאמר לגיון שמי כי רבים אנחנו׃ 
<br /><span class="verse" id="10">10 </span>ויתחנן אליו מאד לבלתי שלחם אל מחוץ לארץ׃ 
<br /><span class="verse" id="11">11 </span>ועדר חזירים רבים היה שם במרעה ההרים׃ 
<br /><span class="verse" id="12">12 </span>ויתחננו לו כל השדים לאמר שלחנו אל החזירים ונבאה אל תוכם׃ 
<br /><span class="verse" id="13">13 </span>וינח להם ויצאו רוחות הטמאה ויבאו בחזירים וישתער העדר מן המורד אל הים כאלפים במספר ויטבעו בים׃ 
<br /><span class="verse" id="14">14 </span>וינוסו רעי החזירים ויגידו זאת בעיר ובשדות ויצאו לראות מה נהיתה׃ 
<br /><span class="verse" id="15">15 </span>ויבאו אל ישוע ויראו את אחוז השדים אשר הלגיון בו והוא יושב מלבש וטוב שכל וייראו׃ 
<br /><span class="verse" id="16">16 </span>ויספרו להם הראים את אשר נעשה לאחוז השדים ואת דבר החזירים׃ 
<br /><span class="verse" id="17">17 </span>ויחלו להתחנן לו לסור מגבוליהם׃ 
<br /><span class="verse" id="18">18 </span>ויהי ברדתו אל האניה התחנן אליו האיש אשר היה אחוז שדים לתתו לשבת עמו׃ 
<br /><span class="verse" id="19">19 </span>ולא הניח לו כי אם אמר אליו שוב לביתך אל בני משפחתך והגד להם את הגדלות אשר עשה לך יהוה ויחנך׃ 
<br /><span class="verse" id="20">20 </span>וילך לו ויחל לקרא בעשר הערים את הגדלות אשר עשה לו ישוע ויתמהו כלם׃ 
<br /><span class="verse" id="21">21 </span>וישב ישוע לעבר באניה אל עבר הים ויקהל אליו המון רב והוא על שפת הים׃ 
<br /><span class="verse" id="22">22 </span>והנה בא אחד מראשי הכנסת ושמו יאיר וירא אתו ויפל לרגליו׃ 
<br /><span class="verse" id="23">23 </span>ויתחנן אליו מאד לאמר בתי הקטנה חלתה עד למות אנא בוא נא ושים ידיך עליה למען תרפא ותחיה׃ 
<br /><span class="verse" id="24">24 </span>וילך אתו וילכו אחריו המון רב וידחקהו׃ 
<br /><span class="verse" id="25">25 </span>ואשה היתה זבת דם שתים עשרה שנה׃ 
<br /><span class="verse" id="26">26 </span>והיא סבלה הרבה תחת ידי רפאים רבים והוציאה את כל אשר לה ולא להועיל ויהי חליה חזק מאד׃ 
<br /><span class="verse" id="27">27 </span>ויהי כשמעה את שמע ישוע ותבוא בהמון העם מאחריו ותגע בבגדו׃ 
<br /><span class="verse" id="28">28 </span>כי אמרה רק אם אגע בבגדיו אושע׃ 
<br /><span class="verse" id="29">29 </span>וייבש מקור דמיה פתאם ותבן בבשרה כי נרפא נגעה׃ 
<br /><span class="verse" id="30">30 </span>וברגע ידע ישוע בנפשו כי גבורה יצאה ממנו ויפן בתוך העם ויאמר מי נגע בבגדי׃ 
<br /><span class="verse" id="31">31 </span>ויאמר אליו תלמידיו אתה ראה את ההמון דוחק אתך ואמרת מי נגע בי׃ 
<br /><span class="verse" id="32">32 </span>ויבט סביב לראות את אשר עשתה זאת׃ 
<br /><span class="verse" id="33">33 </span>ותירא האשה ותחרד כי ידעה את אשר נעשה לה ותבא ותפל לפניו ותגד לו את האמת כלה׃ 
<br /><span class="verse" id="34">34 </span>ויאמר אליה בתי אמונתך הושיעה לך לכי לשלום וחיית מנגעך׃ 
<br /><span class="verse" id="35">35 </span>עודנו מדבר והנה באים מבית ראש הכנסת לאמר בתך מתה למה תטריח עוד את המורה׃ 
<br /><span class="verse" id="36">36 </span>וכשמע ישוע את הדבר אשר דברו ויאמר אל ראש הכנסת אל תירא רק האמינה׃ 
<br /><span class="verse" id="37">37 </span>ולא הניח לאיש ללכת אתו בלתי אם לפטרוס וליעקב וליוחנן אחי יעקב׃ 
<br /><span class="verse" id="38">38 </span>ויבא בית ראש הכנסת וירא המון הבכים והמיללים הרבה׃ 
<br /><span class="verse" id="39">39 </span>ובבאו אמר אליהם מה תהמו ותבכו הנערה לא מתה אך ישנה היא׃ 
<br /><span class="verse" id="40">40 </span>וישחקו לו והוא גרש את כלם ויקח את אבי הנערה ואת אמה ואת אשר אתו ויבא החדרה אשר שם שכבת הנערה׃ 
<br /><span class="verse" id="41">41 </span>ויאחז ביד הנערה ויאמר אליה טליתא קומי אשר פרושו הילדה אני אמר לך קומי נא׃ 
<br /><span class="verse" id="42">42 </span>ומיד קמה הילדה ותתהלך והיא בת שתים עשרה שנה וישמו שמה גדולה׃ 
<br /><span class="verse" id="43">43 </span>ויזהר אותם מאד שלא יודע הדבר לאיש ויאמר לתת לה לאכול׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
