<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title>ישו מן 12 תלמידים; ישוע מלמד על שטן וחילול שם</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הַבְּשׂוֹרָה הַקְּדוֹשָׁה עַל־פִּי מַרְקוֹס  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 3 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>וישב ויבאו אל בית הכנסת ושם איש אשר ידו יבשה׃ 
<br /><span class="verse" id="2">2 </span>ויתבוננו בו אם ירפאהו בשבת למען ימצאו עליו שטנה׃ 
<br /><span class="verse" id="3">3 </span>ויאמר אל האיש אשר יבשה ידו קום עמד בתוך׃ 
<br /><span class="verse" id="4">4 </span>ויאמר אליהם הנכון בשבת להיטיב או להרע להציל נפש או לאבדה ויחרישו׃ 
<br /><span class="verse" id="5">5 </span>ויבט אליהם סביב בחמה ויתעצב על טמטום לבבם ויאמר אל האיש פשט את ידך ויפשט ידו ותרפא ותשב כאחרת׃ 
<br /><span class="verse" id="6">6 </span>והפרושים יצאו מהרה ויתיעצו עליו עם ההורדוסיים לאבדו׃ 
<br /><span class="verse" id="7">7 </span>וישוע סר משם עם תלמידיו אל יד הים וילכו אחריו המון עם רב מן הגליל ומיהודה׃ 
<br /><span class="verse" id="8">8 </span>ומירושלים ומאדום ומעבר הירדן ומסביבות צור וצידון המון רב אשר שמעו את כל אשר עשה ויבאו אליו׃ 
<br /><span class="verse" id="9">9 </span>ויאמר אל תלמידיו כי יכינו לו אניה קטנה מפני העם למען לא ילחצוהו׃ 
<br /><span class="verse" id="10">10 </span>כי רפא לרבים עד כי התנפלו עליו כל המנגעים לנגע בו׃ 
<br /><span class="verse" id="11">11 </span>והרוחות הטמאות כראותן אתו נפלו לפניו ותצעקנה לאמר אתה הוא בן אלהים׃ 
<br /><span class="verse" id="12">12 </span>ויגער בהן מאד אשר לא תגלינה אותו׃ 
<br /><span class="verse" id="13">13 </span>ויעל אל ההר ויקרא אל אשר הוא חפץ בם ויבאו אליו׃ 
<br /><span class="verse" id="14">14 </span>וישם שנים עשר איש למען יהיו אתו ולמען ישלחם לקרא׃ 
<br /><span class="verse" id="15">15 </span>והיה להם השלטן לרפא את התחלאים ולגרש את השדים׃ 
<br /><span class="verse" id="16">16 </span>ויכנה את שמעון בשם פטרוס׃ 
<br /><span class="verse" id="17">17 </span>ואת יעקב בן זבדי ואת יוחנן אחי יעקב ויכנה אתם בשם בני רגוש הוא בני רעם׃ 
<br /><span class="verse" id="18">18 </span>ואת אנדרי ואת פילפוס ואת בר תלמי ואת מתי ואת תומא ואת יעקב בן חלפי ואת תדי ואת שמעון הקני׃ 
<br /><span class="verse" id="19">19 </span>ואת יהודה איש קריות אשר גם מסרו׃ 
<br /><span class="verse" id="20">20 </span>ויבאו הביתה וישב המון העם להתאסף עד כי לא יכלו אף לאכל לחם׃ 
<br /><span class="verse" id="21">21 </span>וישמעו קרוביו ויצאו להחזיק בו כי אמרו יצא מדעתו׃ 
<br /><span class="verse" id="22">22 </span>והסופרים אשר ירדו מירושלים אמרו כי בעל זבוב נכנס בו ועל ידי שר השדים הוא מגרש את השדים׃ 
<br /><span class="verse" id="23">23 </span>ויקרא אותם אליו וידבר להם במשלים לאמר איך יוכל השטן לגרש השטן׃ 
<br /><span class="verse" id="24">24 </span>ואם נחלקה ממלכה על עצמה לא תוכל לעמד הממלכה ההיא׃ 
<br /><span class="verse" id="25">25 </span>ובית אם נחלק על עצמו לא יוכל לעמד הבית ההוא׃ 
<br /><span class="verse" id="26">26 </span>ואם השטן יתקומם אל עצמו ונחלק לא יוכל לעמד כי בא קצו׃ 
<br /><span class="verse" id="27">27 </span>אין איש אשר יכל לבוא לבית הגבור ולגזל את כליו אם לא יאסר בראשונה את הגבור ואחר ישסה את ביתו׃ 
<br /><span class="verse" id="28">28 </span>אמן אמר אני לכם כי כל החטאים יסלחו לבני אדם וכל הגדופים אשר יגדפו׃ 
<br /><span class="verse" id="29">29 </span>אך המגדף את רוח הקדש אין לו סליחה לעולם כי יאשם בעונו לנצח׃ 
<br /><span class="verse" id="30">30 </span>כי המה אמרו רוח טמאה בו׃ 
<br /><span class="verse" id="31">31 </span>ויבאו אמו ואחיו ויעמדו מחוץ לבית וישלחו אליו לקרא לו׃ 
<br /><span class="verse" id="32">32 </span>והמון העם ישבו סביביו ויאמרו אליו הנה אמך ואחיך בחוץ מבקשים אותך׃ 
<br /><span class="verse" id="33">33 </span>ויען ויאמר אליהם מי הם אמי ואחי׃ 
<br /><span class="verse" id="34">34 </span>ויבט סביב אל הישבים סביביו ויאמר הנה אמי ואחי׃ 
<br /><span class="verse" id="35">35 </span>כי כל אשר יעשה רצון האלהים הוא אחי ואחותי ואמי׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
