<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> הַבְּשׂוֹרָה הַקְּדוֹשָׁה עַל־פִּי מַרְקוֹס 6:הקודש במקרא  - הברית החדשה </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הַבְּשׂוֹרָה הַקְּדוֹשָׁה עַל־פִּי מַרְקוֹס  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 6 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>ויצא משם ויבא אל ארצו וילכו אחריו תלמידיו׃ 
<br /><span class="verse" id="2">2 </span>וביום השבת החל ללמד בבית הכנסת וישמעו רבים וישתוממו לאמר מאין לזה כאלה ומה היא החכמה הנתונה לו עד אשר נעשו גבורות כאלה על ידיו׃ 
<br /><span class="verse" id="3">3 </span>הלא זה הוא החרש בן מרים ואחי יעקב ויוסי ויהודה ושמעון והלא אחיותיו אתנו פה ויהי להם למכשול׃ 
<br /><span class="verse" id="4">4 </span>ויאמר אליהם ישוע אין הנביא נקלה כי אם בארצו ובין קרוביו ובביתו׃ 
<br /><span class="verse" id="5">5 </span>ולא יכל לעשות שם פלא רק על חלשים מעטים שם את ידיו וירפאם׃ 
<br /><span class="verse" id="6">6 </span>ויתמה על חסרון אמונתם ויסב בכפרים סבוב ולמד׃ 
<br /><span class="verse" id="7">7 </span>ויקרא אל שנים העשר ויחל לשלח אותם שנים שנים ויתן להם שלטן על רוחות הטמאה׃ 
<br /><span class="verse" id="8">8 </span>ויצו אותם אשר לא ישאו מאומה לדרך זולתי מקל לבדו לא תרמיל ולא לחם ולא נחשת בחגורה׃ 
<br /><span class="verse" id="9">9 </span>רק להיות נעולי סנדל ושתי כתנות לא ילבשו׃ 
<br /><span class="verse" id="10">10 </span>ויאמר אליהם במקום אשר תבאו בית איש שבו בו עד כי תצאו משם׃ 
<br /><span class="verse" id="11">11 </span>וכל אשר לא יקבלו אתכם ולא ישמעו אליכם צאו משם ונערו את עפר כפות רגליכם לעדות להם אמן אני אמר לכם לסדם ולעמרה יקל ביום הדין מן העיר ההיא׃ 
<br /><span class="verse" id="12">12 </span>ויצאו ויקראו לשוב בתשובה׃ 
<br /><span class="verse" id="13">13 </span>ויגרשו שדים רבים ויסוכו בשמן חלשים רבים וירפאום׃ 
<br /><span class="verse" id="14">14 </span>וישמע עליו המלך הורדוס כי נודע שמו ויאמר יוחנן הטובל קם מן המתים ועל כן פעלות בו הגבורות׃ 
<br /><span class="verse" id="15">15 </span>ואחרים אמרו כי הוא אליהו ואחרים אמרו כי נביא הוא או כאחד הנביאים׃ 
<br /><span class="verse" id="16">16 </span>וישמע הורדוס ויאמר יוחנן אשר אנכי נשאתי את ראשו מעליו הוא קם מן המתים׃ 
<br /><span class="verse" id="17">17 </span>כי הוא הורודס שלח לתפש את יוחנן ויאסרהו בבית הסהר בגלל הורודיה אשת פילפוס אחיו כי אתה לקח לו לאשה׃ 
<br /><span class="verse" id="18">18 </span>יען אשר אמר יוחנן אל הורדוס אשת אחיך איננה מתרת לך׃ 
<br /><span class="verse" id="19">19 </span>ותשטם אותו הורודיה ותבקש המיתו ולא יכלה׃ 
<br /><span class="verse" id="20">20 </span>כי הורדוס ירא את יוחנן בדעתו כי הוא איש צדיק וקדוש ויגן בעדו והרבה עשה בשמעו אליו ויאהב לשמע אתו׃ 
<br /><span class="verse" id="21">21 </span>ויבא היום המכשר כי הורדוס ביום הלדת אתו עשה משתה לגדוליו ולשרי האלפים ולראשי הגליל׃ 
<br /><span class="verse" id="22">22 </span>ותבא בת הורודיה ותרקד ותיטב בעיני הורדוס ובעיני המסבים עמו ויאמר המלך אל הנערה שאלי ממני את אשר תחפצי ואתן לך׃ 
<br /><span class="verse" id="23">23 </span>וישבע לה לאמר כל אשר תשאלי ממני אתן לך עד חצי מלכותי׃ 
<br /><span class="verse" id="24">24 </span>ותצא ותאמר לאמה מה אשאל ותאמר את ראש יוחנן המטביל׃ 
<br /><span class="verse" id="25">25 </span>ותמהר מאד לבוא אל המלך ותשאל לאמר רצוני אשר תתן לי עתה בקערה את ראש יוחנן המטביל׃ 
<br /><span class="verse" id="26">26 </span>ויתעצב המלך מאד אך בעבור השבועה והמסבים עמו לא רצה להשיב פניה׃ 
<br /><span class="verse" id="27">27 </span>ומיד שלח המלך אחד הטבחים ויצוהו להביא את ראשו׃ 
<br /><span class="verse" id="28">28 </span>וילך ויכרת את ראשו בבית הסהר ויביאהו בקערה ויתנהו לנערה והנערה נתנה אתו אל אמה׃ 
<br /><span class="verse" id="29">29 </span>וישמעו תלמידיו ויבאו וישאו את גויתו וישימוה בקבר׃ 
<br /><span class="verse" id="30">30 </span>ויקהלו השליחים אל ישוע ויגידו לו את כל אשר עשו ואת אשר למדו׃ 
<br /><span class="verse" id="31">31 </span>ויאמר אליהם באו אתם לבדד אל מקום חרבה ונוחו מעט כי רבים היו הבאים והיצאים עד לאין עת להם לאכול׃ 
<br /><span class="verse" id="32">32 </span>וילכו משם באניה אל מקום חרבה לבדד׃ 
<br /><span class="verse" id="33">33 </span>וההמון ראה אותם יצאים ויכירהו רבים וירוצו שמה ברגליהם מכל הערים ויעברו אותם ויאספו אליו׃ 
<br /><span class="verse" id="34">34 </span>ויצא וירא המון עם רב ויהמו מעיו עליהם כי היו כצאן אשר אין להם רעה ויחל ללמד אותם דברים הרבה׃ 
<br /><span class="verse" id="35">35 </span>ויהי כאשר רפה היום לערוב ויגשו אליו תלמידיו לאמר הנה המקום חרב והיום רד מאד׃ 
<br /><span class="verse" id="36">36 </span>שלח אותם וילכו אל החצרים והכפרים מסביב לקנות להם לחם כי אין להם מה לאכל׃ 
<br /><span class="verse" id="37">37 </span>ויען ויאמר אליהם תנו אתם להם לאכלה ויאמרו אליו הנלך לקנות לחם במאתים דינר ונתן להם לאכלה׃ 
<br /><span class="verse" id="38">38 </span>ויאמר אליהם כמה ככרות לחם יש לכם לכו וראו וידעו ויאמרו חמש ושני דגים׃ 
<br /><span class="verse" id="39">39 </span>ויצו אותם לשבת כלם חברה חברה לבדה על ירק הדשא׃ 
<br /><span class="verse" id="40">40 </span>וישבו להם שורות שורות למאות ולחמשים׃ 
<br /><span class="verse" id="41">41 </span>ויקח את חמשת ככרות הלחם ואת שני הדגים וישא עיניו השמימה ויברך ויפרס את הלחם ויתן לתלמידיו לשום לפניהם ואת שני הדגים חלק לכלם׃ 
<br /><span class="verse" id="42">42 </span>ויאכלו כלם וישבעו׃ 
<br /><span class="verse" id="43">43 </span>וישאו מן הפתותים מלוא סלים שנים עשר וגם מן הדגים׃ 
<br /><span class="verse" id="44">44 </span>והאכלים מן הלחם היו כחמשת אלפי איש׃ 
<br /><span class="verse" id="45">45 </span>ואחרי כן האיץ בתלמידיו לרדת באניה ולעבור לפניו אל עבר הים אל בית צידה עד שלחו את העם׃ 
<br /><span class="verse" id="46">46 </span>ויהי אחר שלחו אתם ויעל ההרה להתפלל׃ 
<br /><span class="verse" id="47">47 </span>ויהי ערב והאניה באה בתוך הים והוא לבדו ביבשה׃ 
<br /><span class="verse" id="48">48 </span>וירא אותם מתעמלים בשוטם כי הרוח לנגדם ויהי כעת האשמרת הרביעית ויבא אליהם מתהלך על פני הים ויואל לעבור לפניהם׃ 
<br /><span class="verse" id="49">49 </span>והם בראתם אתו מתהלך על פני הים חשבו כי מראה רוח הוא ויצעקו׃ 
<br /><span class="verse" id="50">50 </span>כי כלם ראוהו ויבהלו אז דבר אתם ויאמר אליהם חזקו כי אני הוא אל תיראו׃ 
<br /><span class="verse" id="51">51 </span>וירד אליהם אל האניה והרוח שככה וישתוממו עוד יותר בלבבם ויתמהו׃ 
<br /><span class="verse" id="52">52 </span>כי לא השכילו בדבר ככרות הלחם מפני טמטום לבבם׃ 
<br /><span class="verse" id="53">53 </span>ויעברו את הים ויבאו ארצה גניסר ויקרבו אל היבשה׃ 
<br /><span class="verse" id="54">54 </span>ויהי כצאתם מן האניה אז הכירהו׃ 
<br /><span class="verse" id="55">55 </span>וירוצו בכל סביבותיהם ויחלו לשאת את החולים במשכבות אל כל מקום אשר שמעו כי שם הוא׃ 
<br /><span class="verse" id="56">56 </span>ובכל מקום אשר יבא אל הכפרים או הערים ואל השדות שם שמו את החולים בחוצות ויתחננו לו כי יגעו רק בציצת בגדו והיה כל אשר נגעו ונושעו׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
