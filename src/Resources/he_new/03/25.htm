<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> ויקרא 25 :הקודש במקרא  - בתנ"ך </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>ויקרא  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 25 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>וידבר יהוה אל משה בהר סיני לאמר׃ 
<br /><span class="verse" id="2">2 </span>דבר אל בני ישראל ואמרת אלהם כי תבאו אל הארץ אשר אני נתן לכם ושבתה הארץ שבת ליהוה׃ 
<br /><span class="verse" id="3">3 </span>שש שנים תזרע שדך ושש שנים תזמר כרמך ואספת את תבואתה׃ 
<br /><span class="verse" id="4">4 </span>ובשנה השביעת שבת שבתון יהיה לארץ שבת ליהוה שדך לא תזרע וכרמך לא תזמר׃ 
<br /><span class="verse" id="5">5 </span>את ספיח קצירך לא תקצור ואת ענבי נזירך לא תבצר שנת שבתון יהיה לארץ׃ 
<br /><span class="verse" id="6">6 </span>והיתה שבת הארץ לכם לאכלה לך ולעבדך ולאמתך ולשכירך ולתושבך הגרים עמך׃ 
<br /><span class="verse" id="7">7 </span>ולבהמתך ולחיה אשר בארצך תהיה כל תבואתה לאכל׃ 
<br /><span class="verse" id="8">8 </span>וספרת לך שבע שבתת שנים שבע שנים שבע פעמים והיו לך ימי שבע שבתת השנים תשע וארבעים שנה׃ 
<br /><span class="verse" id="9">9 </span>והעברת שופר תרועה בחדש השבעי בעשור לחדש ביום הכפרים תעבירו שופר בכל ארצכם׃ 
<br /><span class="verse" id="10">10 </span>וקדשתם את שנת החמשים שנה וקראתם דרור בארץ לכל ישביה יובל הוא תהיה לכם ושבתם איש אל אחזתו ואיש אל משפחתו תשבו׃ 
<br /><span class="verse" id="11">11 </span>יובל הוא שנת החמשים שנה תהיה לכם לא תזרעו ולא תקצרו את ספיחיה ולא תבצרו את נזריה׃ 
<br /><span class="verse" id="12">12 </span>כי יובל הוא קדש תהיה לכם מן השדה תאכלו את תבואתה׃ 
<br /><span class="verse" id="13">13 </span>בשנת היובל הזאת תשבו איש אל אחזתו׃ 
<br /><span class="verse" id="14">14 </span>וכי תמכרו ממכר לעמיתך או קנה מיד עמיתך אל תונו איש את אחיו׃ 
<br /><span class="verse" id="15">15 </span>במספר שנים אחר היובל תקנה מאת עמיתך במספר שני תבואת ימכר לך׃ 
<br /><span class="verse" id="16">16 </span>לפי רב השנים תרבה מקנתו ולפי מעט השנים תמעיט מקנתו כי מספר תבואת הוא מכר לך׃ 
<br /><span class="verse" id="17">17 </span>ולא תונו איש את עמיתו ויראת מאלהיך כי אני יהוה אלהיכם׃ 
<br /><span class="verse" id="18">18 </span>ועשיתם את חקתי ואת משפטי תשמרו ועשיתם אתם וישבתם על הארץ לבטח׃ 
<br /><span class="verse" id="19">19 </span>ונתנה הארץ פריה ואכלתם לשבע וישבתם לבטח עליה׃ 
<br /><span class="verse" id="20">20 </span>וכי תאמרו מה נאכל בשנה השביעת הן לא נזרע ולא נאסף את תבואתנו׃ 
<br /><span class="verse" id="21">21 </span>וצויתי את ברכתי לכם בשנה הששית ועשת את התבואה לשלש השנים׃ 
<br /><span class="verse" id="22">22 </span>וזרעתם את השנה השמינת ואכלתם מן התבואה ישן עד השנה התשיעת עד בוא תבואתה תאכלו ישן׃ 
<br /><span class="verse" id="23">23 </span>והארץ לא תמכר לצמתת כי לי הארץ כי גרים ותושבים אתם עמדי׃ 
<br /><span class="verse" id="24">24 </span>ובכל ארץ אחזתכם גאלה תתנו לארץ׃ 
<br /><span class="verse" id="25">25 </span>כי ימוך אחיך ומכר מאחזתו ובא גאלו הקרב אליו וגאל את ממכר אחיו׃ 
<br /><span class="verse" id="26">26 </span>ואיש כי לא יהיה לו גאל והשיגה ידו ומצא כדי גאלתו׃ 
<br /><span class="verse" id="27">27 </span>וחשב את שני ממכרו והשיב את העדף לאיש אשר מכר לו ושב לאחזתו׃ 
<br /><span class="verse" id="28">28 </span>ואם לא מצאה ידו די השיב לו והיה ממכרו ביד הקנה אתו עד שנת היובל ויצא ביבל ושב לאחזתו׃ 
<br /><span class="verse" id="29">29 </span>ואיש כי ימכר בית מושב עיר חומה והיתה גאלתו עד תם שנת ממכרו ימים תהיה גאלתו׃ 
<br /><span class="verse" id="30">30 </span>ואם לא יגאל עד מלאת לו שנה תמימה וקם הבית אשר בעיר אשר לא חמה לצמיתת לקנה אתו לדרתיו לא יצא ביבל׃ 
<br /><span class="verse" id="31">31 </span>ובתי החצרים אשר אין להם חמה סביב על שדה הארץ יחשב גאלה תהיה לו וביבל יצא׃ 
<br /><span class="verse" id="32">32 </span>וערי הלוים בתי ערי אחזתם גאלת עולם תהיה ללוים׃ 
<br /><span class="verse" id="33">33 </span>ואשר יגאל מן הלוים ויצא ממכר בית ועיר אחזתו ביבל כי בתי ערי הלוים הוא אחזתם בתוך בני ישראל׃ 
<br /><span class="verse" id="34">34 </span>ושדה מגרש עריהם לא ימכר כי אחזת עולם הוא להם׃ 
<br /><span class="verse" id="35">35 </span>וכי ימוך אחיך ומטה ידו עמך והחזקת בו גר ותושב וחי עמך׃ 
<br /><span class="verse" id="36">36 </span>אל תקח מאתו נשך ותרבית ויראת מאלהיך וחי אחיך עמך׃ 
<br /><span class="verse" id="37">37 </span>את כספך לא תתן לו בנשך ובמרבית לא תתן אכלך׃ 
<br /><span class="verse" id="38">38 </span>אני יהוה אלהיכם אשר הוצאתי אתכם מארץ מצרים לתת לכם את ארץ כנען להיות לכם לאלהים׃ 
<br /><span class="verse" id="39">39 </span>וכי ימוך אחיך עמך ונמכר לך לא תעבד בו עבדת עבד׃ 
<br /><span class="verse" id="40">40 </span>כשכיר כתושב יהיה עמך עד שנת היבל יעבד עמך׃ 
<br /><span class="verse" id="41">41 </span>ויצא מעמך הוא ובניו עמו ושב אל משפחתו ואל אחזת אבתיו ישוב׃ 
<br /><span class="verse" id="42">42 </span>כי עבדי הם אשר הוצאתי אתם מארץ מצרים לא ימכרו ממכרת עבד׃ 
<br /><span class="verse" id="43">43 </span>לא תרדה בו בפרך ויראת מאלהיך׃ 
<br /><span class="verse" id="44">44 </span>ועבדך ואמתך אשר יהיו לך מאת הגוים אשר סביבתיכם מהם תקנו עבד ואמה׃ 
<br /><span class="verse" id="45">45 </span>וגם מבני התושבים הגרים עמכם מהם תקנו וממשפחתם אשר עמכם אשר הולידו בארצכם והיו לכם לאחזה׃ 
<br /><span class="verse" id="46">46 </span>והתנחלתם אתם לבניכם אחריכם לרשת אחזה לעלם בהם תעבדו ובאחיכם בני ישראל איש באחיו לא תרדה בו בפרך׃ 
<br /><span class="verse" id="47">47 </span>וכי תשיג יד גר ותושב עמך ומך אחיך עמו ונמכר לגר תושב עמך או לעקר משפחת גר׃ 
<br /><span class="verse" id="48">48 </span>אחרי נמכר גאלה תהיה לו אחד מאחיו יגאלנו׃ 
<br /><span class="verse" id="49">49 </span>או דדו או בן דדו יגאלנו או משאר בשרו ממשפחתו יגאלנו או השיגה ידו ונגאל׃ 
<br /><span class="verse" id="50">50 </span>וחשב עם קנהו משנת המכרו לו עד שנת היבל והיה כסף ממכרו במספר שנים כימי שכיר יהיה עמו׃ 
<br /><span class="verse" id="51">51 </span>אם עוד רבות בשנים לפיהן ישיב גאלתו מכסף מקנתו׃ 
<br /><span class="verse" id="52">52 </span>ואם מעט נשאר בשנים עד שנת היבל וחשב לו כפי שניו ישיב את גאלתו׃ 
<br /><span class="verse" id="53">53 </span>כשכיר שנה בשנה יהיה עמו לא ירדנו בפרך לעיניך׃ 
<br /><span class="verse" id="54">54 </span>ואם לא יגאל באלה ויצא בשנת היבל הוא ובניו עמו׃ 
<br /><span class="verse" id="55">55 </span>כי לי בני ישראל עבדים עבדי הם אשר הוצאתי אותם מארץ מצרים אני יהוה אלהיכם׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html> 
