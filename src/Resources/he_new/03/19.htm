<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> ויקרא 19 :הקודש במקרא  - בתנ"ך </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>ויקרא  </h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 19 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>וידבר יהוה אל משה לאמר׃ 
<br /><span class="verse" id="2">2 </span>דבר אל כל עדת בני ישראל ואמרת אלהם קדשים תהיו כי קדוש אני יהוה אלהיכם׃ 
<br /><span class="verse" id="3">3 </span>איש אמו ואביו תיראו ואת שבתתי תשמרו אני יהוה אלהיכם׃ 
<br /><span class="verse" id="4">4 </span>אל תפנו אל האלילים ואלהי מסכה לא תעשו לכם אני יהוה אלהיכם׃ 
<br /><span class="verse" id="5">5 </span>וכי תזבחו זבח שלמים ליהוה לרצנכם תזבחהו׃ 
<br /><span class="verse" id="6">6 </span>ביום זבחכם יאכל וממחרת והנותר עד יום השלישי באש ישרף׃ 
<br /><span class="verse" id="7">7 </span>ואם האכל יאכל ביום השלישי פגול הוא לא ירצה׃ 
<br /><span class="verse" id="8">8 </span>ואכליו עונו ישא כי את קדש יהוה חלל ונכרתה הנפש ההוא מעמיה׃ 
<br /><span class="verse" id="9">9 </span>ובקצרכם את קציר ארצכם לא תכלה פאת שדך לקצר ולקט קצירך לא תלקט׃ 
<br /><span class="verse" id="10">10 </span>וכרמך לא תעולל ופרט כרמך לא תלקט לעני ולגר תעזב אתם אני יהוה אלהיכם׃ 
<br /><span class="verse" id="11">11 </span>לא תגנבו ולא תכחשו ולא תשקרו איש בעמיתו׃ 
<br /><span class="verse" id="12">12 </span>ולא תשבעו בשמי לשקר וחללת את שם אלהיך אני יהוה׃ 
<br /><span class="verse" id="13">13 </span>לא תעשק את רעך ולא תגזל לא תלין פעלת שכיר אתך עד בקר׃ 
<br /><span class="verse" id="14">14 </span>לא תקלל חרש ולפני עור לא תתן מכשל ויראת מאלהיך אני יהוה׃ 
<br /><span class="verse" id="15">15 </span>לא תעשו עול במשפט לא תשא פני דל ולא תהדר פני גדול בצדק תשפט עמיתך׃ 
<br /><span class="verse" id="16">16 </span>לא תלך רכיל בעמיך לא תעמד על דם רעך אני יהוה׃ 
<br /><span class="verse" id="17">17 </span>לא תשנא את אחיך בלבבך הוכח תוכיח את עמיתך ולא תשא עליו חטא׃ 
<br /><span class="verse" id="18">18 </span>לא תקם ולא תטר את בני עמך ואהבת לרעך כמוך אני יהוה׃ 
<br /><span class="verse" id="19">19 </span>את חקתי תשמרו בהמתך לא תרביע כלאים שדך לא תזרע כלאים ובגד כלאים שעטנז לא יעלה עליך׃ 
<br /><span class="verse" id="20">20 </span>ואיש כי ישכב את אשה שכבת זרע והוא שפחה נחרפת לאיש והפדה לא נפדתה או חפשה לא נתן לה בקרת תהיה לא יומתו כי לא חפשה׃ 
<br /><span class="verse" id="21">21 </span>והביא את אשמו ליהוה אל פתח אהל מועד איל אשם׃ 
<br /><span class="verse" id="22">22 </span>וכפר עליו הכהן באיל האשם לפני יהוה על חטאתו אשר חטא ונסלח לו מחטאתו אשר חטא׃ 
<br /><span class="verse" id="23">23 </span>וכי תבאו אל הארץ ונטעתם כל עץ מאכל וערלתם ערלתו את פריו שלש שנים יהיה לכם ערלים לא יאכל׃ 
<br /><span class="verse" id="24">24 </span>ובשנה הרביעת יהיה כל פריו קדש הלולים ליהוה׃ 
<br /><span class="verse" id="25">25 </span>ובשנה החמישת תאכלו את פריו להוסיף לכם תבואתו אני יהוה אלהיכם׃ 
<br /><span class="verse" id="26">26 </span>לא תאכלו על הדם לא תנחשו ולא תעוננו׃ 
<br /><span class="verse" id="27">27 </span>לא תקפו פאת ראשכם ולא תשחית את פאת זקנך׃ 
<br /><span class="verse" id="28">28 </span>ושרט לנפש לא תתנו בבשרכם וכתבת קעקע לא תתנו בכם אני יהוה׃ 
<br /><span class="verse" id="29">29 </span>אל תחלל את בתך להזנותה ולא תזנה הארץ ומלאה הארץ זמה׃ 
<br /><span class="verse" id="30">30 </span>את שבתתי תשמרו ומקדשי תיראו אני יהוה׃ 
<br /><span class="verse" id="31">31 </span>אל תפנו אל האבת ואל הידענים אל תבקשו לטמאה בהם אני יהוה אלהיכם׃ 
<br /><span class="verse" id="32">32 </span>מפני שיבה תקום והדרת פני זקן ויראת מאלהיך אני יהוה׃ 
<br /><span class="verse" id="33">33 </span>וכי יגור אתך גר בארצכם לא תונו אתו׃ 
<br /><span class="verse" id="34">34 </span>כאזרח מכם יהיה לכם הגר הגר אתכם ואהבת לו כמוך כי גרים הייתם בארץ מצרים אני יהוה אלהיכם׃ 
<br /><span class="verse" id="35">35 </span>לא תעשו עול במשפט במדה במשקל ובמשורה׃ 
<br /><span class="verse" id="36">36 </span>מאזני צדק אבני צדק איפת צדק והין צדק יהיה לכם אני יהוה אלהיכם אשר הוצאתי אתכם מארץ מצרים׃ 
<br /><span class="verse" id="37">37 </span>ושמרתם את כל חקתי ואת כל משפטי ועשיתם אתם אני יהוה׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html> 
