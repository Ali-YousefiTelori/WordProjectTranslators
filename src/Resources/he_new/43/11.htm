<!doctype html>
<html lang="he">
<head>
<meta http-equiv="Content-Type" content="text/html; charset=UTF-8" />
<title> הבְּשׂוֹרָה הַקְּדוֹשָׁה עַל־פִּי יוֹחָנָן 11:הקודש במקרא  - הברית החדשה </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>הבְּשׂוֹרָה הַקְּדוֹשָׁה עַל־פִּי יוֹחָנָן   
</h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody" align="right">
<h3><bdo dir="rtl">הפרק</bdo> 11 </h3>
<!--... the Word of God:--><span class="dimver">
 </span>
<p align="right" dir="RTL"><span class="verse" id="1">1 </span>ויהי איש חולה לעזר שמו מבית היני כפר מרים ומרתא אחותה׃ 
<br /><span class="verse" id="2">2 </span>היא מרים אשר משחה את האדון בשמן המר ותנגב את רגליו בשערותיה ועתה לעזר אחיה חלה׃ 
<br /><span class="verse" id="3">3 </span>ותשלחנה אחיותיו אליו לאמר אדני הנה זה אשר אהבת חלה הוא׃ 
<br /><span class="verse" id="4">4 </span>וישמע ישוע ויאמר זאת המחלה איננה למות כי אם לכבוד האלהים למען יכבד בה בן האלהים׃ 
<br /><span class="verse" id="5">5 </span>וישוע אהב את מרתא ואת אחותה ואת לעזר׃ 
<br /><span class="verse" id="6">6 </span>ויהי כשמעו כי חלה ויתמהמה וישב יומים במקום אשר הוא שם׃ 
<br /><span class="verse" id="7">7 </span>מאחרי כן אמר לתלמידיו לכו ונשובה לארץ יהודה׃ 
<br /><span class="verse" id="8">8 </span>ויאמרו אליו תלמידיו רבי עתה זה בקשו היהודים לסקלך ואתה תשוב שמה׃ 
<br /><span class="verse" id="9">9 </span>ויען ישוע הלא שתים עשרה שעות ליום איש כי ילך ביום לא יכשל כי יראה אור העולם הזה׃ 
<br /><span class="verse" id="10">10 </span>אבל ההלך בלילה יכשל כי האור אין בו׃ 
<br /><span class="verse" id="11">11 </span>כזאת דבר ואחרי כן אמר אליהם לעזר ידידנו ישן הוא ואנכי הלך למען אעירנו׃ 
<br /><span class="verse" id="12">12 </span>ויאמרו תלמידיו אדני אם ישן הוא יושע׃ 
<br /><span class="verse" id="13">13 </span>וישוע דבר על מותו והמה חשבו כי על מנוחת השנה דבר׃ 
<br /><span class="verse" id="14">14 </span>אז גלה ישוע את אזנם ויאמר אליהם לעזר מת׃ 
<br /><span class="verse" id="15">15 </span>ושמח אני בגללכם כי לא הייתי שם למען תאמינו ועתה נסעה ונלכה אליו׃ 
<br /><span class="verse" id="16">16 </span>ויאמר תומא הנקרא דידומוס אל התלמידים חבריו נלכה גם אנחנו למען נמות עמו׃ 
<br /><span class="verse" id="17">17 </span>ויבא ישוע וימצאהו זה ארבעה ימים שכב בקבר׃ 
<br /><span class="verse" id="18">18 </span>ובית היני היה קרוב לירושלים כדרך חמש עשרה ריס׃ 
<br /><span class="verse" id="19">19 </span>ורבים מן היהודים באו בית מרתא ומרים לנחם אתהן על אחיהן׃ 
<br /><span class="verse" id="20">20 </span>ויהי כשמע מרתא כי ישוע בא ותצא לקרתו ומרים יושבת בבית׃ 
<br /><span class="verse" id="21">21 </span>ותאמר מרתא אל ישוע אדני אלו היית פה כי אז לא מת אחי׃ 
<br /><span class="verse" id="22">22 </span>וגם עתה ידעתי כי כל אשר תשאל מאת אלהים יתן לך אלהים׃ 
<br /><span class="verse" id="23">23 </span>ויאמר אליה ישוע קום יקום אחיך׃ 
<br /><span class="verse" id="24">24 </span>ותאמר אליו מרתא ידעתי כי יקום בתקומה ביום האחרון׃ 
<br /><span class="verse" id="25">25 </span>ויאמר אליה ישוע אנכי התקומה והחיים המאמין בי יחיה גם כי ימות׃ 
<br /><span class="verse" id="26">26 </span>וכל החי אשר יאמין בי לא ימות לעולם התאמיני זאת׃ 
<br /><span class="verse" id="27">27 </span>ותאמר אליו כן אדני האמנתי כי אתה המשיח בן האלהים הבא לעולם׃ 
<br /><span class="verse" id="28">28 </span>ויהי אחר דברה זאת ותלך ותקרא למרים אחותה בסתר לאמר הנה המורה פה וקרא לך׃ 
<br /><span class="verse" id="29">29 </span>היא שמעה ותמהר לקום ותבא אליו׃ 
<br /><span class="verse" id="30">30 </span>וישוע טרם יבא אל הכפר כי עודנו עמד במקום אשר פגשתו שם מרתא׃ 
<br /><span class="verse" id="31">31 </span>והיהודים אשר באו אל ביתה לנחמה כראותם את מרים כי קמה פתאם ותצא הלכו אחריה באמרם כי הלכה לה אל הקבר לבכות שמה׃ 
<br /><span class="verse" id="32">32 </span>ותבא מרים אל המקום אשר ישוע עמד שם ותרא אתו ותפל לרגליו ותאמר לו אדני אלו היית פה כי אז לא מת אחי׃ 
<br /><span class="verse" id="33">33 </span>ויהי כראות ישוע אתה בכיה וגם היהודים אשר באו אתה בכים ותזעם רוחו ויהי מרעיד׃ 
<br /><span class="verse" id="34">34 </span>ויאמר איפה שמתם אתו ויאמרו אליו אדני בא וראה׃ 
<br /><span class="verse" id="35">35 </span>ויבך ישוע׃ 
<br /><span class="verse" id="36">36 </span>ויאמרו היהודים הנה מה גדלה אהבתו אתו׃ 
<br /><span class="verse" id="37">37 </span>ומקצתם אמרו הפקח עיני העור הלא יכל לעשות שגם זה לא ימות׃ 
<br /><span class="verse" id="38">38 </span>ויוסף עוד ישוע להזעם ברוחו ויבא אל הקבר והוא מערה ואבן על מבואה׃ 
<br /><span class="verse" id="39">39 </span>ויאמר ישוע שאו את האבן מעליה ותאמר אליו מרתא אחות המת אדני הנה כבר באש כי ארבעה ימים לו׃ 
<br /><span class="verse" id="40">40 </span>ויאמר אליה ישוע הלא אמרתי לך כי אם תאמיני תחזי את כבוד האלהים׃ 
<br /><span class="verse" id="41">41 </span>וישאו את האבן אשר המת הושם שם וישוע נשא את עיניו למרום ויאמר אודך אבי כי עניתני׃ 
<br /><span class="verse" id="42">42 </span>ואני ידעתי כי בכל עת תענני אולם בעבור העם הזה אשר סביבותי דברתי למען יאמינו בי כי אתה שלחתני׃ 
<br /><span class="verse" id="43">43 </span>ויהי ככלותו לדבר ויקרא בקול גדול לעזר קום צא׃ 
<br /><span class="verse" id="44">44 </span>ויצא המת וידיו ורגליו כרוכת בתכריכין ופיו לוטים בסודר ויאמר אליהם ישוע התירו אתו וילך לדרכו׃ 
<br /><span class="verse" id="45">45 </span>ורבים מן היהודים אשר באו אל מרים בראותם את אשר עשה ישוע האמינו בו׃ 
<br /><span class="verse" id="46">46 </span>ומקצתם הלכו אל הפרושים ויגידו להם את אשר עשה ישוע׃ 
<br /><span class="verse" id="47">47 </span>אז יקהילו הכהנים הגדולים והפרושים את הסנהדרין ויאמרו מה נעשה כי האיש הלזה עשה אתות הרבה׃ 
<br /><span class="verse" id="48">48 </span>אם נניח לו לעשות כלם יאמינו בו ובאו הרומיים ולקחו גם את אדמתנו וגם את עמנו׃ 
<br /><span class="verse" id="49">49 </span>ואחד מהם קיפא שמו והוא כהן גדול בשנה ההיא אמר אליהם הן לא תדעו מאומה׃ 
<br /><span class="verse" id="50">50 </span>אף לא תתבוננו כי טוב לנו מות איש אחד בעד הגוי מאבד העם כלו׃ 
<br /><span class="verse" id="51">51 </span>וזאת לא דבר מלבו כי אם בהיותו כהן גדול בשנה ההיא נבא כי ישוע ימות בעד העם׃ 
<br /><span class="verse" id="52">52 </span>ולא בעד העם לבד כי אם לקבץ גם את בני אלהים המפזרים והיו לאחדים׃ 
<br /><span class="verse" id="53">53 </span>ויועצו יחדו להמיתו מהיום ההוא והלאה׃ 
<br /><span class="verse" id="54">54 </span>על כן לא התהלך ישוע עוד בתוך היהודים בגלוי כי אם סר משם לארץ הקרובה אל המדבר אל עיר עפרים ויגר שם עם תלמידיו׃ 
<br /><span class="verse" id="55">55 </span>ויקרבו ימי הפסח ליהודים ועם רב עלו מן הארץ ירושלימה לפני הפסח למען יטהרו׃ 
<br /><span class="verse" id="56">56 </span>ויבקשו את ישוע ובעמדם בבית המקדש נדברו לאמר מה תחשבו הכי לא יבוא אל החג׃ 
<br /><span class="verse" id="57">57 </span>והכהנים הגדולים והפרושים גזרו גזרה אשר אם ידע איש את מקומו יודיענו למען יתפשהו׃ </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
